---
title: Tilbakemelding Mappeoppgave 1
---

{% include navbar.html %}  {% include top-box.html %} 

# Generell tilbakemelding Mappeoppgave 1

I stedet for individuell veiledning, oppsummeres her punkter dere bør ta hensyn til i det videre arbeidet. 


## CO2-kvoter og effekt på globale utslipp
I utgangspunktet så vil de frigjorte CO2-kvotene bli kjøpt av andre, slik at det ikke blir noen klimaeffekt internasjonalt, men utslippene innenfor Norges grenser vil falle. 
Det er et par argumenter for at det likevel blir en klimaeffekt:
1.	EU har en «slettemekanisme» som fungerer slik at om det er for mange kvoter i omløp som ikke blir brukt, slettes noen av kvotene. 
<br><br>Det kan da tenkes at kvotene som Equinor ikke har bruk for, gir et økt overskudd av kvoter, og dermed økt sletting. Problemet med dette argumentet er at det er forventet at antall overskuddskvoter vil synke de nærmeste årene i takt med sletting, og at overskuddet vil være borte i godt tid før elektrifiseringen.

2.	Et annet argument er at EU-politikerne kan tenkes å gripe direkte inn i markedet og slette kvoter dersom de synes omstillingen går for sakte, eller at de legger inn nye kvoter dersom de synes kvotemarkedet blir for stramt. 

Dersom Equinor lar vær å elektrifisere, kan det argumenteres for at sjansen for at EU legger inn nye kvoter synker, og sjansen for at de sletter kvoter utenom slettemekanismen øker.  Dette vil imidlertid være en svært usikker effekt. I beste fall snakker vi altså om at elektrifiseringen kan øke eller redusere en sannsynlighet.

Ser at noen nevner argumentet om at «gassen blir uansett solgt til noen andre», men det er ikke noe hovedpoeng, mindre etterspørsel vil for så vidt også dempe produksjonen noe. Det viktigste er at kvotetaket i utgangspunktet tilsier at utslippene forblir uendret. 
Det er også mye som tilsier at kjøleanlegget operer på full kapasitet, slik at gassen som gasskraftverket bruker, ikke kan selges. Det skulle i utgangspunktet bygges ut ekstra kjølekapasitet ([Prosjektet het «Tog II»](https://www.tu.no/artikler/gront-lys-for-tog-2/246901) ), men det ble skrinlagt, så det stemmer nok at kapasiteten er sprengt. Dette vil også påvirke alternativkostnaden for gass. 
Merk også at ihht. [Parisavtalen (artikkel 6.4)](https://unfccc.int/sites/default/files/english_paris_agreement.pdf) så er  klimamål oppfylt dersom utslippene skjer i et kvotemarked som totalt sett gir utslippsreduksjoner i tråd med avtalen, slik som EUs kvotemarked.



## Mål
Mål bør også være så overordnet som mulig. Det er for eksempel ikke et mål å hente kraft fra fastlands-Norge, men det er et mål å redusere norske utslipp. Jeg tenker derfor vi kan konsentrere oss om disse alternative målene (som innebærer tre forskjellige analyser):
1.	Redusere norske utslipp i henhold til Stortingets målsetning om å redusere innenlandske utslipp med 55% inn 2030. Kostnaden ved å kutte andre steder i Norge er da alternativkostnaden ved utslipp. 
2.	Redusere globale utslipp i henhold til Parisavtalen (altså at utslipp innenfor kvotemarkedet ikke regnes med blant nasjonale målsettinger). Kvoteprisen i EU er da alternativkostnaden til utslipp.


Dere kan velge ett eller begge målene. Det kan også være interessant om dere beregner om tiltakene er bedriftsøkonomisk lønnsomme. 

## Tiltak
Når det gjelder tiltak tror jeg fremover vi skal begrense oss til disse alternativene:

* Fortsette som nå
* Full elektrifisering: Ny linje fra Skadi-Hammerfest og kompresjon
* Delvis elektrifisering: Fortsatt kraft fra gasskraftverket og kraft til kompresjon fra eksisterende nett (ingen utbygging)

Om dere skal ta med kraftutbyggingen som er planlagt med full elektrifisering, kan det være hensiktsmessig å ta med både et alternativ med og et alternativ uten kraftutbygging. 
Husk at Ingen av tiltakene, inkludert «fortsett som nå» kan karakterers som mindre eller mer effektive i denne fasen. Det er dette utredningen deres skal finne ut!

## Nettutbygging
* Equinor betaler et «anleggsbidrag», i alle fall for Trafoen og tilknytning til den ved Hyggevann.
* Uklart hvor mye av kabelen fra Skaidi de betaler, men i utgangspunktet kan dere legge til grunn hele kostnaden, ettersom kabelen ikke ville bli bygd ut uten tiltaket.
* Eventuelt kan en trekke fra en viss nytte av kapasiteten som ikke går til Equinor, om en finner grunnlag for det. 

## Elastisiteter i el-markedet
Få av dere har nevnt elastisitet, men vi må ha elastisiteter til el-markedet for å anslå effekten på pris i Finnmark.  Denne må estimeres eller hentes fra et sted. Jeg har data som kan brukes til å estimere elastisiteter, så la oss se på det sammen på en forelesning.

## Er CO2-prisen i EU for lav, slik at elektrifisering ikke lønner seg
Enkelte har skrevet at det er et problem at CO2-kvoteprisen er for lav, slik at det ikke lønner seg å elektrifisere. Dette stemmer ikke. CO2-prisen er akkurat den som klarerer markedet, slik at EU og Norge oppfyller forpliktelsene om klimagassnøytralitet i 2050. 

## For tidlig konklusjon
Noen av dere har forsøkt på en konklusjon allerede nå, men det er jo helt motsatt av hvordan en bør tenke. Først gjør vi analysen, så kommer vi frem til konklusjoinen. 


